<!doctype html>
<html>
  <head>
    <meta charset="UTF-8" />
    <title>ΘΑΝΑΣΙΜΗ ΩΡΑ</title>
    <!-- <link rel="icon" type="image/x-icon" href="cinempiaxlogo.ico"> -->
    <link
      href="https://cdn.jsdelivr.net/npm/bootstrap@5.3.8/dist/css/bootstrap.min.css"
      rel="stylesheet"
      integrity="sha384-sRIl4kxILFvY47J16cr9ZwB07vP4J8+LH7qKQnuqkuIAvNWLzeN8tE5YBujZqJLB"
      crossorigin="anonymous"
    />
    <link href="../resources/css/styles.css" rel="stylesheet" />
  </head>

  <body>
    <!-- mpara -->
    <header id="barr" class="topbar"></header>
    <!-- mpara end -->

    <!-- crypto -->

    <div id="crypto_container"></div>
    <!-- crypto end -->

    <!-- news -->

    <div class="template1container">
      <img
        class="template1div"
        src="..\resources\images\pokemon.png"
        alt="article"
      />

      <div class="subtext">
        <h6>ΙΣΤΟΡΙΑ</h6>
        <h5>8/2/2026</h5>
      </div>

      <h1 class="template1div">Ο θάνατος του Ιωάννη Β’ Κομνηνού: Επίθεση από αγριόχοιρο ή κάποιο παρεξηγημένο Pokemon;</h1>
      <div class="article template1div">
        <p>Από τον <b>Ζήνων, ο Ταρασικοδίσσας</b></p>
        <p>

Μυστήριο κυριαρχεί γύρω από τον θάνατο του μεγαλύτερου -κατά τους σύγχρονους συγγραφείς- Κομνηνού αυτοκράτορα, του Ιωάννη Β’ (1118-1143). Ο γνωστός και ως «Καλοϊωάννης», που διακρίθηκε για το στρατιωτικό και φιλανθρωπικό του έργο, απε-βίωσε την άνοιξη του 1143, κατά τη διάρκεια ενός κυνηγιού στην Κιλικία. Με βάση τις ιστορικές μαρτυρίες, τραυματίστηκε από κάποιο ζώο στην προσπάθειά του να το ακινητοποιήσει. Πρόκειται για έναν τυπικό αγριόχοιρο; <b>Ή μήπως</b> ο μεγάλος αυτοκράτορας δέχτηκε επίθεση από ενοχλημένο Pokemon; Ακολουθούν η παράθεση και ανάλυση των ιστορικών στοιχείων.

</p><p><b>Ιστορικό Πλαίσιο</b>
<br>Σύμφωνα με τον αξιόπιστο Ιωάννη Κίνναμο, γραμματέα της αυτοκρατορικής αυλής επί Μανουήλ Α’ Κομνηνού, ο Ιωάννης Β’ πέθανε στην Ταρσό της Κιλικίας κάποιον ανοιξιάτικο μήνα του 1143, αφού «ἀπό τοῦ θηρίου πληγείς τήν χεῖρα τραῦμα μικρόν ἔλαβεν». Τα ίδια, κατά βάση, περιγράφει κι ο μεγάλος χρονογράφος Νικήτας Χωνιάτης, ο οποίος κάνει μνεία πως ο αυτοκράτωρ «ἀπό θηρίου πληγείς ἐν τῇ χειρί τραῦμα μικρόν ἐδέξατο». Μάλιστα, στη συνέχεια της Χρονογραφίας του, γράφει για «φλεγμονήν», η οποία τελικά «κακώς συνεκρίθη». Διαβάζοντας προσεκτικά τα δύο χωρία, καλούμαστε να δώσουμε απάντηση στην έννοια της λέξεως «θηρίου». Πρόκειται για κάποιο ανυπότακτο ζώο; Έναν αγριόχοιρο, όπως διατείνονται με απόλυτη βεβαιότητα οι σύγχρονοι μελετητές; Ή μήπως οι δύο ιστορικοί ομιλούν εμμέσως για κάτι που ήταν κοινό μυστικό στους κύκλους της βυζαντινής αριστοκρατίας: την εκτροφή Pokemon για προσωπικούς και στρατιωτικούς σκοπούς;

</p><p><b>Η Χρονογραφία του Ιωάννη Μαλάλα</b>
<br>Η ύπαρξη των Pokemon ήδη από την πρώιμη βυζαντινή περίοδο [324 έως 610] μπορεί εύκολα να υποστηριχθεί, εάν μελετήσει κανείς με τη δέουσα προσοχή το ιστορικό έργο του νομικού και χρονικογράφου Ιωάννη Μαλάλα. Το έργο του, αποτελούμενο από τον εντυπωσιακό αριθμό των δεκαοκτώ βιβλίων, βρίθει από αναφορές σε «περίεργα» πλάσματα, που προσομοιάζουν πολύ στα γνωστά σε όλους μας Pokemon. Χαρακτηριστικό 

παράδειγμα αποτελεί το χωρίο: «βοῦς, ἔχων δύο κεφαλάς», το οποίο παραπέμπει στην περιγραφή σύγχρονων Pokemon, όπως των Zweilous, Binacle και Doduo. Η θέση αύτη ενισχύεται ακόμη περισσότερο, εάν λάβουμε ως δεδομένο πως με τη λέξη: «βοῦς» οι βυζαντινοί συγγραφείς δεν αναφέρονταν μόνο σε βοοειδή ως προς την όψη, αλλά σε κάθε ον που μπορεί να oμοιάζει με ένα περίγραμμα ζώου, όπως φυσικά τα Pokemon. Επιπλέον, σε άλλο σημείο της Χρονογραφίας του μπορεί κανείς να διαβάσει την αινιγματική φράση: «ζῶον τεχθέν ἔχον πρόσωπον ανθρωπώδες», που παραπέμπει σε πολλά έτερα Pokemon, προφανώς προγόνους των σημερινών Mr. Mine, Tyrogue, Machoke, Jynx και πολλών άλλων. Ιδιαίτερη αναφορά αξίζει να γίνει στη λέξη «τεχθέν», που υποδηλώνει την ύπαρξη ειδικά κατασκευασμένων εκτροφείων, στα οποία η βυζαντινή ελίτ συγκέντρωνε και προόριζε Pokemon για βοηθητικό προσωπικό στο παλάτι και στις εκστρατείες. Ως προς αυτό το συμπέρασμα καταλήγει ευλόγως ο ερευνητής, εάν δώσει έμφαση και στο χωρίο: «ἐν ταῖς ἀγέλαις ἐγίνοντο γεννήματα παράδοξα και ἄμορφα». Η φράση ειδικά: «ἐν ταῖς ἀγέλαις» επισημαίνει τη μαζική συγκέντρωση τέτοιων «παράδοξων» πλασμάτων σε συγκεκριμένους χώρους. Ο ίδιος ο Ιωάννης Μαλάλας φαίνεται να είχε συμβάλλει στη διαμόρφωση τέτοιων εκτροφείων, αξιοποιώντας τη νομική του ιδιότητα και τις εμπειρίες που αποκόμισε από τα ταξίδια του σε κρίσιμες πόλεις της Βυζαντινής Αυτοκρατορίας, όπως την Κωνσταντινούπολη, τη Θεσσαλονίκη, την Αντιόχεια.  

</p><p><b>Άλλοι βυζαντινοί συγγραφείς</b>
<br>Έμμεσες αναφορές σε Pokemon γίνονται περιστασιακά και από άλλους βυζαντινούς συγγραφείς. Ωστόσο, κανένας δεν δίνει τόσες πληροφορίες, όσες ο Ιωάννης Μαλάλας. Ίσως η τάση αυτή να σχετίζεται και με την κατά καιρούς αξιοποίηση ή μή των Pokemon από τους βυζαντινούς ευγενείς. Με βάση τη χρονική περίοδο, οπότε έγραψε κι δραστηριοποιήθηκε ο Μαλάλας, φαίνεται πως η εκτροφή Pokemon ήταν διαδεδομένη κυρίως στα πρώιμα βυζαντινά χρόνια [324 έως 610]. Δεν είναι περίεργο που οι μεγάλοι και πολυδάπανοι πόλεμοι του Ιουστινιανού (527565) στέφθηκαν έστω και προσωρινά από σχετική επιτυχία. Κατά τους μέσους βυζαντινούς χρόνους [610 έως 1081], με την ανάδειξη του υγρού πυρός ως του κορυφαίου όπλου της βυζαντινής ναυτικής ισχύος, η εκτροφή των Pokemon παραγκωνίστηκε. Για τον λόγο αυτό απουσιάζει εντελώς από τα γραπτά πολυγραφότατων αυτοκρατόρων, όπως των Λέοντος ΣΤ’ Σοφού (886912) και Κωνσταντίνου Ζ’ Πορφυρογέννητου (913959). Αυτό, βέβαια, δεν εμπόδισε τον ικανό πατριάρχη Φώτιο να γράψει για «δίφρονες βόες» και «ἄλλα τέρατα παράδοξα», γεγονός

που δείχνει πως η συγκέντρωση και η εκπαίδευση των Pokemon δεν έπεσε εντελώς σε αχρηστία. Στον αντίποδα, κατά τους πρώιμους ύστερους βυζαντινούς χρόνους [1081 έως 1204], οπότε υποχωρεί η χρήση του υγρού πυρός λόγω της παρακμής του στόλου, όλο και περισσότεροι συγγραφείς τείνουν να αναφέρουν τα παράδοξα αυτά πλάσματα. Τόσο ο Ιωάννης Κίνναμος όσο και ο Νικήτας Χωνιάτης ομιλούν για «τερατώδη ζώα» με «δύο κεφαλάς», ενώ ο Κωνσταντίνος Μανασσής, σαφώς πιο συγκρατημένος, κάνει λόγο για «παράδοξα ζώα». Είναι σαφές πως υπάρχει μια μετατόπιση του ενδιαφέροντος στην επανεκπαίδευση Pokemon, κάτι το οποίο δεν περνά αδιάφορο από τη βυζαντινή γραμματεία. Οι ανέλπιστες νίκες των πρώτων Κομνηνών αυτοκρατόρων απέναντι σε  ισχυρότερους ποσοτικά και ποιοτικά εχθρούς εξηγούνται από αυτή τη μετατόπιση. 

</p><p><b>Η περίπτωση του Ιωάννη Β’ Κομνηνού:</b>
<br>Με βάση την ανωτέρω παράθεση και ανάλυση των διαθέσιμων στοιχείων, είναι, πλέον, δυνατή μία ανασύσταση των γεγονότων σχετικά με τον θάνατο του Ιωάννη Β’. Σε μία περίοδο κατά την οποία το υγρόν πυρ είχε αρχίσει να πέφτει σε αχρηστία, ο αυτοκράτορας επένδυσε στην εκτροφή Pokemon για την αποτελεσματική αντιμετώπιση των ανυπότακτων εχθρών του προς ανατολάς και δυσμάς. Θέλοντας, λοιπόν, να ενισχύσει έτι περαιτέρω τον στρατό του, αποφάσισε να πραγματοποιήσει κυνήγι στην προσφάτως ανακαταληφθείσα Ταρσό της Κιλικίας. Εάν λάβουμε υπόψη τον γεωμορφολογικό χώρο της περιοχής, πιθανότατα ο Ιωάννης Β’ δέχτηκε επίθεση από κάποιο Zweilous, προτού κατορθώσει να το ακινητοποιήσει. Δεδομένου του γεγονότος ότι τα Zweilous επιτίθενται γρήγορα αλλά σχεδόν ποτέ θανάσιμα, ο αυτοκράτορας δέχτηκε «μικρόν τραύμα» Ωστόσο, για άγνωστους λόγους, η πληγή μολύνθηκε γρήγορα και ο Ιωάννης Β’ δεν κατόρθωσε να επιβιώσει από τον τραυματισμό του. Είναι μοιραίο που μία τόσο προσοδοφόρα επένδυση, αυτή της εκτροφής Pokemon, στέρησε από την αυτοκρατορία μία τόσο σπουδαία προσωπικότητα. Πρόκειται για ατυχές συμβάν <b>ή μήπως </b>ο άδοξος θάνατος  οφειλόταν σε νέες μηχανορραφίες της παραγκωνισμένης Άννας Κομνηνής; 
     
      </div>
    </div>

    <!-- end news -->
    <!-- Comment Section HTML -->
    <div id="comments-section" class="comments-container"></div>
    <div id="scriptlist"></div>

    <!-- footer -->
    <div id="footer" class="footer"></div>
    <script
      src="https://cdn.jsdelivr.net/npm/bootstrap@5.3.8/dist/js/bootstrap.bundle.min.js"
      integrity="sha384-FKyoEForCGlyvwx9Hj09JcYn3nv7wiPVlz7YYwJrWVcXK/BmnVDxM+D2scQbITxI"
      crossorigin="anonymous"
    ></script>

    <script src="https://widgets.coingecko.com/gecko-coin-price-static-headline-widget.js"></script>
    <script src="/thanasimiora/resources/javascript/javascript.js"></script>
  </body>
</html>
